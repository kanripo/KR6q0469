# -*- mode: mandoku-view; -*-
#+DATE: 2016-06-08 5:47
#+TITLE: 自閒覺禪師語錄
#+PROPERTY: CBETA_ID J33nB287
#+PROPERTY: ID KR6q0469
#+PROPERTY: SOURCE Jiaxing Canon Vol. 33, No. B287
#+PROPERTY: VOL 33
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0469_J_008-0561a> 
#+PROPERTY: JUAN 8
自閒覺禪師語錄卷第八¶
住荊溪芙蓉寺嗣法門人¶
　住古堯乾明寺嗣法門人洪暹　編¶

** 述古德遺事漁父詞十首¶

*** 布袋和尚¶

#+BEGIN_VERSE
「　萬山空翠月明前布袋橫拖別一天七珍八寶舊因¶緣高枕眠逢人乞我一文錢長汀江上趁風煙兜率¶宮中不肯還十八孩兒鬧市廛千畝田話頭歷劫口¶碑傳」
#+END_VERSE
¶

*** 馬祖¶

#+BEGIN_VERSE
「　藤蒲鎮日堆堆坐多口阿師重說破南岳山前影婆¶娑莫造作出脫諸方鈍置貨沒弦琴韻尋常課日面¶月面遭折挫舌頭過鼻萬機墮好一個雙輪腳下清¶風播」
#+END_VERSE
¶

*** 百丈¶

#+BEGIN_VERSE
「　野鴨飛空鼻頭痛無端殃禍驚叢眾哭兮笑兮把人¶弄乾打鬨出群須是丹山鳳耳聾挂拂法中棟家私¶不用醬三甕一日不作忍飢凍狐破夢大雄山下千¶機洞」
#+END_VERSE
¶

*** 溈山¶

#+BEGIN_VERSE
「　一腳淨瓶驀踢倒翻身直上雲山島七年橡栗無煩¶惱向誰討蛇虎隊隊護荒草赤心剖對龍天禱依舊¶松龕自灑掃寂子機投展懷抱話清藻羅漢開田日¶杲杲」
#+END_VERSE
¶

*** 南泉¶

#+BEGIN_VERSE
「　一槌擊碎虛空鼓翫月風標獨步武南陽道上氣如¶虎浴水牯出瓶何用千鈞弩三心不是分賓主牡丹¶花指大夫睹片石鐫佛不用斧賣身普家私蕩盡播¶寰宇」
#+END_VERSE
¶

*** 平田
<pb:KR6q0469_J_008-0561b>¶

#+BEGIN_VERSE
「　台山路口少人行兩袖清風動地生年深自是懶逢¶迎沒弟兄室中嫂嫂接機橫嶺頭問路俊俏英五歲¶牛兒尚未耕電光石火振家聲迷人精千古萬古播¶高名」
#+END_VERSE
¶

*** 雪峰¶

#+BEGIN_VERSE
「　九上三登不唧溜瞻星翫月空相守淘沙去米機難¶驟宗乘句風吹水面紋生皺鰲山成道無前後南山¶鱉鼻吞宇宙撒手歸來日如晝仍依舊象骨峰前木¶馬吼」
#+END_VERSE
¶

*** 東山¶

#+BEGIN_VERSE
「　木雞出峽露玄機下載清風動四維神通妙用奮全¶威絕依稀摩霄俊鶻撲天飛砥柱東山恢祖徽門庭¶座鎮高巍巍不將魚目當珠璣三佛皈覿面拈香願¶不違」
#+END_VERSE
¶

*** 楊岐¶

#+BEGIN_VERSE
「　三十年來氣骨雄空拳赤手佐慈翁每將此事扣巳¶躬道未充辭雲片片嶺頭籠官不容針振祖風百千¶三昧一時通金剛栗棘自磨礱萬機融扶桑湧出日¶輪紅」
#+END_VERSE
¶

*** 天童¶

#+BEGIN_VERSE
「　柴堆突露摩醯眼千妖百怪一齊剪禹門三級風前¶卷祖圖選太白提持摩訶衍匡床高踞分瑚璉坐斷¶靈羊尋跡大白棒當頭為人闡透關鍵嘉聲傑出叢¶林典」
#+END_VERSE
¶

** 闢路¶

#+BEGIN_VERSE
「　驀直去莫轉身昔日臺山指路親芙蓉這裏身難轉¶古路苔深滑煞人青嶂翠屏蹲石虎蒼松斷壑老龍¶鱗巖前樹古猿來抱山後花開鳥自陳雙澗潺潺新¶瀑長密雲靄靄潛虹迍曾無菜葉招人跡寧許桃花¶引問津去去實不去紫湖狗子當門踞來來實不來
<pb:KR6q0469_J_008-0561c>¶清風兩袖起雲雷翻身鷂子空中打名姓從今稱活¶埋」
#+END_VERSE
¶

** 開田¶

#+BEGIN_VERSE
「　開了田說大義堪笑溈山太狼藉芙蓉翻轉一荒畬¶曾未與人云此事高處高平水不流插鍬展手驚天¶地秋高農實驗禪和奪取稻鐮顯大器種田博飯住¶山翁戴月披星償夙志道用時時示時人時人不識¶親垂示高高山頂立虎吼松門有寒拾深深海底行¶逢人拈出破砂盆不是與人難共聚大都緇素要分¶明」
#+END_VERSE
¶

** 種松¶

#+BEGIN_VERSE
「　種青松作標榜臨濟小廝心志廣钁頭築地逞風流¶規格高垂萬人仰太白曾恃念里關乳峰標入翰林¶黨世稱三友名大夫遊戲神通化作蟒毓祖攜鋤咒¶大悲兩行勢迥碧蒼蒼前大悲兮後大悲參天壁立¶高百丈日日是好日萬法拈來總歸一時時是好時¶雨打風吹韻逸奇渾身養就蒼龍角拼與山僧作故¶知」
#+END_VERSE
¶
¶
自閒覺禪師語錄卷第八(終)¶

* 行狀¶

師姓余母荀氏蜀之重慶合州人也生萬曆庚戍八¶
月初七日吉時八歲隨父禮本邑馬當山太空為受¶
業師乙亥出蜀首謁先天童省法次參先通玄林老¶
和尚大徹玄旨遂得法為嫡嗣焉是年結茆台之華¶
頂次禹之廣化戊子開法羅漢巳丑遷慈濟庚寅遷¶
法海辛卯遷嶽林甲午遷龍淵丙申遷芙蓉辛丑三¶
月示微疾至十二月二十五日索浴二十七日午囑¶
蔣憲文居士護持院事復作書謝城中諸檀護併授¶
雪松都監法亦有所囑靡不盡舉至酉時書遺囑誡
<pb:KR6q0469_J_008-0562a>¶
眾所訓詞嚴意切仍誡門弟子當忘軀弘道以報佛¶
恩畢乃疾書偈云天上天下腳頭腳底撩起便行將¶
頭作尾阿呵呵風流不在著衣多一曲歸家唱哩邏¶
擲筆云俗氣也不除竟爾告終嗣法門人三十三人¶
壽五十三臘三十四夏奉全身塔於寺之東首屏風¶
山。¶

康熙元年歲在壬寅正月¶
獅峰嗣法門人超吼謹狀¶
¶
¶

先師和尚嗣法於先通玄江南兩浙凡六坐道場¶
所至惟以钁頭鈯斧煆煉學者大有百丈之風為¶
一時當路士大夫深所宗重至于上堂入室多是¶
覿面全提不事文彩一味嚴冷朴實雖佛祖亦有¶
所畏懼其於禪暇拈提之外或詩或偈隨所見而¶
成無非發明本分著子渾不類今之鏤玉雕金者¶
也玉昔始於古勾章道上遇之心甚異焉兼讀其¶
錄始知言行相符當世一人而巳矣由是拳拳服¶
膺迨至芙蓉前後十餘年初無二節故玉與喻兄¶
數輩備悉¶
先師行道苦節實有補於名教遂力翻舊錄以惠後¶
世學者知立言立行之大端足為宗門厥典耳。¶

康熙歲次壬子蒲月住壽安嗣法門人等玉識