#-*- mode: mandoku-view; -*-
#+DATE: 2015-08-30 21:52:38.120024
#+TITLE: 自閒覺禪師語錄
#+PROPERTY: CBETA_ID J33nB287
#+PROPERTY: ID KR6q0469
#+PROPERTY: SOURCE Jiaxing Canon Vol. 33, No. B287
#+PROPERTY: VOL 33
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0469_J_007-0558b> 
#+PROPERTY: JUAN 7

 自閒覺禪師語錄卷第七¶
住荊溪芙蓉寺嗣法門人¶
　住古堯乾明寺嗣法門人洪暹　編¶

詩偈¶

贈心葦徐侍御隱居¶

#+BEGIN_VERSE
「　昨別未幾許霜風送好音寧知摩詰老蹤跡入梅林¶竹戶藤為幔芸窗薜作衾山回情更遠水繞意偏深¶散坐溪頭石閒看雲外岑沙鐺聲接筧樵子語連禽¶自得幽居興渾忘故國吟塵居塵不染俗處俗無心¶結足誰為伴生平一素琴
#+END_VERSE
」¶

送荊門書記還天台¶

#+BEGIN_VERSE
「　憶彼石梁橋昔予曾獨步別來十餘年隱隱雲生足¶飛瀑灑天花奔濤傾玉露萬顆窮子珠一曲洗心路¶白鹿與黃猴聲聲啼古樹往事謾追尋金烏趁玉兔¶子去秋山青秋花香正好秋夜月明時秋光浸新藻¶靜坐冷添衣閒行休外討事訖即歸來莫待霜枯草¶投機一句親針缽為君保
#+END_VERSE
」¶

贈法幢和尚次韻¶

#+BEGIN_VERSE
「　了卻儒宗接濟宗漏聲聽盡聽參鐘夢回密印親承¶囑定起頭陀夙願逢機契翰林松有韻水流白塔寺¶潛龍聞君剎剎分身現何日幢移太白峰
#+END_VERSE
」¶

送二隱和尚黃巖掩關¶

#+BEGIN_VERSE
「　憶昔庚山歎聚起盤桓唱和洵知己自後分襟賦別¶離相逢又在天台裏而今方幸作同門飛錫復向嵩¶巖止關閉休將一步收關開還覓真獅子
#+END_VERSE
」¶

贈無礙和尚次曹太史韻¶

#+BEGIN_VERSE
「　海鄉默坐聽洪波最喜同條杖子過八載道交心似¶月一期談笑辨猶河禪思柳絮機偏契道氣茶香意¶更和漫謂冰壺無剩影豐于元是古彌陀
#+END_VERSE
」¶

寄贈破顏和尚主席超果
<pb:KR6q0469_J_007-0558c>¶

#+BEGIN_VERSE
「　鹽官把釣錦鱗多況入明州獅子窩分座半千龍象¶繞接機一句雪霜和燈聯太白承微笑韻壓玲瓏賦¶浩歌誰謂別峰仍見奪法幢遙企影婆娑
#+END_VERSE
」¶

獻吉居士迎林老和尚主栖真次韻¶

#+BEGIN_VERSE
「　法社初開海眾臨芳規振起舊叢林庭前古柏參天¶遠檻外清池映月深夜靜鐘聲驚四野晨朝法鼓震¶千岑此回自喜多生慶何必重投水缽針
#+END_VERSE
」¶

同諸子登玉屏峰次天目書記韻¶

#+BEGIN_VERSE
「　萬里峰頭霽色開塞鴻秋老向南來登高乘興呼諸¶子望遠分題試眾才黃葉飄飄飛谷口白雲片片出¶山隈玉屏應為閒身設障斷風塵待我回
#+END_VERSE
」¶

甲午八月廿六日入龍淵方丈次埽菴譚司成韻¶

#+BEGIN_VERSE
「　萬里晴空雁影來攜笻赴召法筵開塔峰鳥雀聲添¶韻潭底蛟龍氣作雷柱石兩宗千古業流通一貫五¶車才相逢會許針投缽共賞秋光茗一盃
#+END_VERSE
」¶

念祖高文學招松山看梅得東字¶

#+BEGIN_VERSE
「　衝寒杖笠造城東入眼梅花白更紅鐵幹自能欺臘¶雪冰心偏愛引春風騷人睹色分清韻野老聞香寫¶客衷興到共留遊賞句不將綺語奪天工
#+END_VERSE
」¶

山居¶

#+BEGIN_VERSE
「　尋遍千峰與萬峰而今方可寄行蹤山中怪石知酬¶和嶺上閒雲識澹濃有缽不尋村落飯無心懶接俗¶人封遙思舊日知休客為我多栽傍水蓉
#+END_VERSE
」¶

#+BEGIN_VERSE
「　苕溪半似雁山圖碧沼常看浴鷺鳧樹挂藤枝情最¶密門垂柳線弱堪扶虯松風舞無窮韻古澗泉濆不¶盡珠春至百花開爛熳謾誇劉阮入仙都
#+END_VERSE
」¶

次天士賀文學韻¶

#+BEGIN_VERSE
「　城居瀟灑勝山林別有清機邁古今入室不論蘇子¶帶出瓶何用陸公禽放懷逸韻庭前月賣傲風高枕
<pb:KR6q0469_J_007-0559a>¶畔琴肯向世途抽腳早相期雲壑證初心
#+END_VERSE
」¶

岸生陶太史入山次韻¶

#+BEGIN_VERSE
「　擬和歸詞半未成松陰恰喜接淵明遠來慰我山中¶寂相見知君世外情夢醒不煩花更指蓮開猶有社¶堪盟從今識得溪邊月三到應思龐老名
#+END_VERSE
」¶

示芥舍禪人回天台省母¶

#+BEGIN_VERSE
「　赤城遙望不勝愁負笈離親八載遊一撮乾坤憑足¶遍兩九日月仗肩收風霜歷盡懷甘乳山海行多慕¶首丘此去莫將晨夕誤思深不在彩衣酬
#+END_VERSE
」¶

次王侍御桃花洞口韻¶

#+BEGIN_VERSE
「　四顧山峰杳層巖勢接天未尋樵子徑先接洞中煙¶柯爛君王在桃開阮子仙不須基局破早已落機前
#+END_VERSE
」¶

別上乘大師¶

#+BEGIN_VERSE
「　南北雖多識關心只一人塵居雙眼豁念寂萬緣真¶別路花開盡連床燭換頻相違在今夕分影意猶親
#+END_VERSE
」¶

寄懷右文王內翰¶

#+BEGIN_VERSE
「　銅峰月初上萬里絕煙塵北望清光遠南來紫氣頻¶蕉園書舊賦梅圃踏新春分袂兩寒暑機酬契遠神
#+END_VERSE
」¶

贈𨍏轢嚴居士¶

#+BEGIN_VERSE
「　訪君湖口上縱奪一枝笻放去摩霄鶻收來出海龍¶門庭逼秋月道骨凜寒松任是龐公舌難當劈箭鋒
#+END_VERSE
」¶

中秋禮虎丘隆祖塔¶

#+BEGIN_VERSE
「　古道松楸滿蟬聲噪夕陽泉流思遠脈花兩挹微香¶一片清輝迥千秋嫡胤長依回意無限遲步下山塘
#+END_VERSE
」¶

過榮園偶成¶

#+BEGIN_VERSE
「　春深林樹綠石瘦掛珠藤花徑牽蘿入溪橋策杖昇¶弄歌池上鳥偶語竹間朋觸目生機發臨行再去登
#+END_VERSE
」¶

山居¶

#+BEGIN_VERSE
「　絕頂雲深處香巖傍竹廬敗荷連衲補霜芋帶泥鋤¶一道泉流碧半簾月上初柴門雲自掩禪寂自如如
<pb:KR6q0469_J_007-0559b>¶絕頂雲深處歸源別有宗當門一池水夾路兩行松¶饑束三條篾閒拖一短笻陞堂驗端的行者打參鐘
#+END_VERSE
」¶

題雪竇瀑布¶

#+BEGIN_VERSE
「　千尺飛泉下碧宵巖前時見雪花飄勢到不平情愈¶激欲歸滄海怒長號
#+END_VERSE
」¶

訪上乘大師不遇¶

#+BEGIN_VERSE
「　茅菴遯跡徑峰西攜得新思過小溪不意白雲方出¶岫空留燕子戀春泥
#+END_VERSE
」¶

歸山吟¶

#+BEGIN_VERSE
「　客囊空束杖橫肩行盡江南江北天瓢笠已盟泉石¶計柴頭品字是吾緣
#+END_VERSE
」¶

別蒼郊徐戶部¶

#+BEGIN_VERSE
「　數載談心道味濃花前竹底步從容此行未卜懸瓢¶處待得鴻來托信封
#+END_VERSE
」¶

贈崇川和甫王司理¶

#+BEGIN_VERSE
「　和風吹醒醉梅花高節多聞隱士家為愛白雲辭七¶品海天長嘯樂煙霞
#+END_VERSE
」¶

過杜芳洲訪二九戴文學¶

#+BEGIN_VERSE
「　山徑行來景漸幽七池分月襯花流鳥啼處處留春¶韻一帶溪光映玉樓
#+END_VERSE
」¶

香爐峰¶

#+BEGIN_VERSE
「　不經陶鑄本天然想見洪濛萬象先香爇不須勞帝¶釋一層雲過一層煙
#+END_VERSE
」¶

來月池¶

#+BEGIN_VERSE
「　流泉豈為邀明月不道泉流月自來有意何如無意¶遠無情偏為有情開
#+END_VERSE
」¶

羅漢嶺¶

#+BEGIN_VERSE
「　五百阿師無定力卻隨流水出天台花街柳巷邏齋¶罷又逐閒雲過嶺來
#+END_VERSE
」¶

題絡緯
<pb:KR6q0469_J_007-0559c>¶

#+BEGIN_VERSE
「　山居何處紡新絲葉底蟲吟似有詞織盡秋光無可¶贈幽窗添得幾篇詩
#+END_VERSE
」¶

拂子¶

#+BEGIN_VERSE
「　千條萬縷細如絲總結全歸在一枝即此用兮離此¶用為人覿面力提持
#+END_VERSE
」¶

暮春聞笛¶

#+BEGIN_VERSE
「　玉笛聲高和晚鐘梅花韻落送春風胸懷縱有無窮¶事散入前溪煙浪中
#+END_VERSE
」¶

示病者¶

#+BEGIN_VERSE
「　健時苟不肯參禪病到通身苦現前試看此中誰是¶我從他熱惱一時捐
#+END_VERSE
」¶

參禪偈¶

#+BEGIN_VERSE
「　參禪須是信為基賢聖階梯立可期祖意西來親薦¶得庭前古柏又抽枝
#+END_VERSE
」¶

#+BEGIN_VERSE
「　參禪須是悟為根摘葉尋枝佛祖冤但得腳跟紅線¶斷阿誰與你論風幡
#+END_VERSE
」¶

#+BEGIN_VERSE
「　參禪須是行門全執爨肩薪事事先負米石頭當記¶取應須努力學高賢
#+END_VERSE
」¶

打米¶

#+BEGIN_VERSE
「　腳腳分明試本心一毫力欠碓頭輕因思墜石黃梅¶事千古真堪作典型
#+END_VERSE
」¶

遊鑑湖¶

#+BEGIN_VERSE
「　鑑湖一派水流長浪打龍山去勢狂我欲結茅湖口¶上不知把釣在何鄉
#+END_VERSE
」¶

遊臥龍山值雪¶

#+BEGIN_VERSE
「　盡道龍山隱臥龍臥龍端不在山中半天鱗甲參差¶下莫訝山僧瓦缽空
#+END_VERSE
」¶

示顓封陸居士¶

#+BEGIN_VERSE
「　幾回相見氣和同萬里雲山一夢中且喜團圞忘顧¶鑑黃鸝依舊叫春風
#+END_VERSE
」
<pb:KR6q0469_J_007-0560a>¶

山居¶

#+BEGIN_VERSE
「　住山無別好因緣柴水開門不費錢贏得嘴邊生白¶醭閒身只共野雲眠
#+END_VERSE
」¶

掃龍池幻祖塔¶

#+BEGIN_VERSE
「　孤巍卓出萬雲峰石磴空盤夾道松血脈流通聲振¶遠覺花一朵獻芙蓉
#+END_VERSE
」¶

示敏生潘居士¶

#+BEGIN_VERSE
「　湖頭又見柳拖金道話殷勤意轉深肯向六窗虛寂¶靜何妨城市與山林
#+END_VERSE
」¶

贈瑞瞻曹文學¶

#+BEGIN_VERSE
「　九峰峰下泖湖邊中有維摩喜坐禪把住關頭忘顧¶鑑腳頭步步是青天
#+END_VERSE
」¶

示金聲張居士¶

#+BEGIN_VERSE
「　十字街頭作戲場四時儘有好風光廬陵米做曹山¶酒個裏明明不覆藏
#+END_VERSE
」¶

別亮工羅居士¶

#+BEGIN_VERSE
「　柏子飄香促使符片帆明日到鴛湖臨岐無法堪留¶贈衣裏人人有寶珠
#+END_VERSE
」¶

別五紽張居士¶

#+BEGIN_VERSE
「　相逢客舍意如何方外交情感荷多無奈閒身閒不¶得芒鞋仍欲入煙蘿
#+END_VERSE
」¶

遊吼山¶

#+BEGIN_VERSE
「　扁舟送我到山房竹榻雲床暑氣涼趺坐不知花雨¶下一聲幽鳥叫新篁
#+END_VERSE
」¶

送仲連沈主政授經淮上次埽菴韻¶

#+BEGIN_VERSE
「　春城煙柳伴桃花送客湖頭日未斜枝上好音聽不¶盡一江新浪款君家
#+END_VERSE
」¶

贈了凡禪德¶

#+BEGIN_VERSE
「　白雲片片峰頭落綠竹竿竿遶屋斜時有埜人來借¶榻煮茶分韻看梅花
#+END_VERSE
」
<pb:KR6q0469_J_007-0560b>¶

次漢關首座並蘭韻二首¶

#+BEGIN_VERSE
「　和風解凍又含胎隱隱幽芳不用排最羨春魁兄與¶弟迎香鬥艷一時開
#+END_VERSE
」¶

#+BEGIN_VERSE
「　昔日清涼有此瑞山翁入眼又生疑曇花今日重狼¶籍凜凜天機喪所知
#+END_VERSE
」¶

過靈山懷杯渡禪師¶

#+BEGIN_VERSE
「　桑麻埋沒古招提斷碣難尋宋代辭我欲卓笻扶故¶址恐驚鷗鳥動狐疑
#+END_VERSE
」¶

登投子懷古¶

#+BEGIN_VERSE
「　昔年獅窟今狐窟九上三登已寂寥荒草堆頭無斷¶碣門前空有趙州橋
#+END_VERSE
」¶

贈燦侯耿居士¶

#+BEGIN_VERSE
「　柳線絲絲拂小樓輕煙時復滿汀洲燦君須用深留¶意陶令曾稱五柳侯
#+END_VERSE
」¶

登浮山懷古¶

#+BEGIN_VERSE
「　萬古撐霄勢若雲碁盤黑白未曾分機先一著誰能¶委九帶堂中碧蘚紋
#+END_VERSE
」¶

送公茂夏侯回楚¶

#+BEGIN_VERSE
「　片帆高挂楚江風故國梅花正吐紅昔日交知重話¶會莫忘陽羡住山翁
#+END_VERSE
」¶

贈若鏡法師¶

#+BEGIN_VERSE
「　講得天花亂下來廣長舌相吼如雷化城無限痴男¶子驚入文殊寶鏡臺
#+END_VERSE
」¶

留別當湖善友¶

#+BEGIN_VERSE
「　江南掛缽處太白與天台攜杖歸山去清風滿袖來
#+END_VERSE
」¶

坐洗松池¶

#+BEGIN_VERSE
「　空山池水碧永日洗松風靜聽無言說巖花開正濃
#+END_VERSE
」¶

規繩¶

#+BEGIN_VERSE
「　背眾侵常住偷安小化緣是非爭勝負立擯出堂前
#+END_VERSE
」¶

端陽次埽菴為定遠大將軍世子統師道經檇李修供龍淵二十過韻六首¶

#+BEGIN_VERSE
「　胸中別無活計笑看雲住雲行何處薰風掃盡龍舟¶繫斷波聲
#+END_VERSE
」¶

#+BEGIN_VERSE
「　邪法總歸正法喜逢護衛王臣蒲劍斬除魔窟入室¶唯許同人
#+END_VERSE
」¶

#+BEGIN_VERSE
「　事事要須自肯眼前草木皆兵會得腳跟線斷管教¶神氣和清
#+END_VERSE
」¶

#+BEGIN_VERSE
「　喜有竹松作伴更容麋鹿為鄰一笑藤蒲定起不知¶誰主誰賓
#+END_VERSE
」¶

#+BEGIN_VERSE
「　截斷渡頭蹤跡風吹江上狂波賺殺紛紜豪傑無端¶誤入煙蘿
#+END_VERSE
」¶

#+BEGIN_VERSE
「　石室無人問鼓角驚聞一曲梅花調古來看¶出岫新雲
#+END_VERSE
」¶
¶
¶
¶
¶
¶
¶
自閒覺禪師語錄卷第七(終)
<pb:KR6q0469_J_007-0561a>¶

